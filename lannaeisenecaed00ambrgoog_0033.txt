VH]

Paulum epistula, et haec quidem omnia manus recens, ut uidetur
saec. XIV aut XV, in pagina, Ι quam manus prima uacuam re·
liquerat, scripsit. Sequentibus quattuor paginis rehquae Pauli
et Senecae epistulae et epitaphium Senecae continentur; haec
manu prima (ΑΙ) scripta sunt, nisi quod epistulam XII (Aue mi
Paule mrissimc. Putasne dc), quam manus prima omiserat, ca
manus, quam l· uocaui, in folio 88 recto infra epitaphium
Senecae adiecit; haec eadem manus (hl) correctiones et notas uel
in margine uel in ipso textu omnium epistularum adscripsit,
parum igitur uera eunt, quae O. Wachsmuth in Museo Rhenano
1861 eumque secutis E. Westerburg de codice Mediolanensi
harum epistularum scripseramt. Epitaphio Senecae in eadem
pagina manu alia adiuncta est huius carminis uersio Italiana.

· Denique in folii 88 pagina secunda habemus formulam magicam

‘od curandam febrem cotidianam, tertianam uel quartanam’, ac
deinde carmen longum de quorundam lapidum natura3 haec
omnia manu recentissima scripta sunt.

Ego, quod usus mei ratio postulabat, eam tantummodo
codicis Ambrosicni partem, quae dialogos Senecae complectitur,
dedita opera perlustraui scripturasque ab editione Haasiana
discrepantes in his libris enotaui;‚ in quo hoc maxime curandum
erat, ut diuersarum manuum, quae in codice uestigia sua re-
liquenmt, scripturae diligenter inter se distinguerentur. Hanc
sui muneris partem sane difficillimam Itali Fickerti conlatores
non bene gesserunt, si quidem Fickertus ea, quae illi in hoc
genere enotarant, fideliter in commentarium suum rettulit, de
quo tamen interdum dubitari potest3 uideantur, quae de hac re
Stud. crit. p. 12 sqq. disputaui. Rem multo melius administrauit
Kochius, qui in praefatione editionis suae de iis certe manibus,
quarum opera maxime animaduertenda erat, inter se distinguen-
dis et de eo, quid unaquaeque aarum egisset, in uniuersum
,recte exposuit3 scd uel hic in exemplis adferendis non raro
errauit eaque, quae diuersis manibus debentur, ad unam ret-
tulit, et in commentario critico multo plura de harum manuum
in scripturis constituendis opera dici et potuerunt et debuerunt3
nec pauca ex iis, quae dixit, correctione egent. Ego quoque,
quac est huius rei difficultas, in manibus distinguendis pluribus
locis me haesitasse fateor, et fieri posse, ut hio illic errarim,
facile concedo; nihilo minus ex meo commentario longe plenio-
rem et exactiorem codicis notitiam, quod ad hanc rem pertineat,

, lectores esse accepturos audacter profiteri possum. Proximum
igitur est, ut de diuersis manibus disputem.

 

